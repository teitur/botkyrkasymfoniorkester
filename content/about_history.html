<div id="content_about">
	<div id="content_title">
	Historik
  </div>

Botkyrka Symfoniorkester bildades 1956 under namnet Botkyrka Musiksällskap.
Initiativtagare och dirigent under mer än tjugo år var dåvarande rektorn för Botkyrka
kommunala musikskola Bertil Bystedt. Orkestern består till största delen av
entusiastiska fritidsmusiker som träffas och repeterar en gång i veckan.<br>
<br>
Orkestern arrangerar fyra till fem konserter per år, oftast i Tumba kyrka.
Dirigent och konstnärlig ledare är Carl Otto Erasmie, pianist och lärare vid
Stockholms Musikpedagogiska Institut. Till sin hjälp vid instudering av nya verk har
han ett antal musikpedagoger och musiker strategiskt utspridda i de olika
orkesterstämmorna.<br>
<br>
Orkestern består av cirka 30 musiker, både stråk- och blåsmusiker. Under årens lopp
har många kända solister framträtt vid orkesterns konserter, bland annat
operasångerskan Elisabeth Söderström, pianisterna Lars Roos och Bengt-Åke Lundin
samt violinisten Bernt Lysell. Orkestern har tillsammans med solister och körer
framfört många av de stora kyrkomusikaliska verken, både i Botkyrka och i
Stockholm, som Mozarts Requiem och Händels Messias. Bland de dirigenter som
arbetat med orkestern genom åren kan nämnas Göte Widlund, Per Engström, B.
Tommy Andersson och Mikael Bartosch. 
</div>
